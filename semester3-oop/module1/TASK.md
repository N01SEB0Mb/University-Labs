## Варіант 41 (Тірон Михайло)

#### Завдання 1 (60% балів).

Використовуючи засоби ООП, змоделювати демократичну систему
правління. Система складається з виборців, які голосують за партії , що підтримують закони.
Кожен виборець підтримує певний список законів і протистоїть іншому списку законів. Кожна
партія також підтримує певний список законів і протистоїть іншому списку законів; прийшовши до
влади, партія намагається прийняти закони, які вона підтримує, і відхилити ті, яким вона
протистоїть. Партії, які прийшли до влади, утворюють парламент, де розглядаються закони. В
кожен момент часу, парламент може розглядати лише один закон. Кожен закон має складність,
яка впливає на час розгляду. Деякі з законів описують власне процес виборів (як часто вони
проводяться, як проходить голосування, які партії проходять до парламенту, скільки представників
в парламенті від кожної партії). Деякі закони описують процес роботи парламенту (як довго
розглядають закони, скільки потрібно голосів для прийняття чи відхилення). Існують також інші
закони, які в даній моделі не впливають на її функціонування, але є предметом підтримки
виборців та партій. Виборці мають різні стратегії голосування: хтось голосує за критеріями
підтримки чи не підтримки своїх законів, хтось голосує за партії, які зараз при владі чи не при
владі, хтось голосує випадковим чином. Партії мають різні стратегії розгляду законів: починають
приймати підтримувані закони чи відхиляти непідтримувані, починають з простіших чи складніших
законів, вибирають закони випадковим чином.
Створити модель системи з певною кількістю виборців, партій та законів, промоделювати її роботу
протягом певного часу, а також до досягнення заданої загальної кількості голосувань в парламенті.
Задається інтервал часу. Реалізувати алгоритм впорядкування виборців за рівнем задоволення
діями партій за цей проміжок часу. Рівень задоволення зростає для кожного закону за час, коли
діють закони, які підтримує цей виборець і партія, за яку він голосував, і не діють закони, яким
вони протистоять, і навпаки, рівень задоволення падає, коли діють закони, яким виборець та його
партія протистоять, і не діють закони, які вони підтримують.


#### Завдання 2 (20% балів).

Реалізувати функцію f(x), що повертає ціле значення за наступними
правилами:
1. Для натуральних (цілих додатніх) чисел n, f(n) = (n! + n -1) mod 141
2. Для від’ємних цілих чисел n, f(n) = n 3 mod 241
3. Для дійсних чисел d, f(d) = [1 / sin(77d)] mod 341
4. Для текстових рядків s, f(s) = кількість великих літер англійської мови в рядку s
5. Для пари p=(a,b), f(p) = f(b)*(f(a)+1) mod 541
6. Для списку v=[v1,...,vk ], f(v) = (f(v1) + f(v2) + ... + f(vk)) mod 741
7. Для всіх інших значень f(x) = 8941


#### Завдання 3 (20% балів + бонус).
Задано абстрактні базові клас Base1, Base2, і підкласи Base1: Alpha,
Beta та Base2: Gamma, Delta. Кожен екземпляр класів Base1, Base2 містить порядковий номер N
(унікальний для кожного підкласу, починається з 1 для першого створеного екземпляру, зростає на
1 для кожного наступного екземпляру), а також по одному вкладеному екземпляру класу Base1 та
по два екземпляри класу Base2. Деструктори класів змінюють глобальну змінну S:
- деструктор Base1: S = 3S + N + 41,
- деструктор Base2: S = S / 2 - N,
- деструктор Alpha: S = S - 2N + 14,
- деструктор Beta: S = S - N,
- деструктор Gamma: S = S - N,
- деструктор Delta: S = S + 3N - 41.
1. Реалізувати відповідні класи, створити і видалити певну кількість об’єктів, вивести
остаточне значення глобальної змінної.
2. Реалізувати функцію, яка буде отримувати список об’єктів і передбачати значення
глобальної змінної після послідовного видалення всіх цих об’єктів.
3. Для заданої кількості об’єктів M (що включає як незалежні, так і вкладені об’єкти)
перебрати всі можливі комбінації об’єктів, і вивести для кожного остаточне значення
змінної. Можна вважати M < 5.